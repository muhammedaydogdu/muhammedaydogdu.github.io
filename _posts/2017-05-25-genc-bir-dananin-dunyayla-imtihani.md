---
layout: post
title: Genç Bir Dananın Dünyayla İmtihanı
author: Muhammed Aydoğdu
type: Şiir/
x: "200"
---
<br/>
açık açık konuşun benimle  
nedir istediğiniz benden  
sâde bir diploma mıdır  
bunca çabamın nihâi neticesi  
birkaç rakamla mı mukayyettir  
algılarınız  
ben bilmem ki rakam nedir  
açık açık konuşun benimle  
nedir bu işin içindeki iş  
vardır elbet bilirim  
inkâr etmeyin  

eğer buysa hayat  
eğer buysa yaşamaktan kastınız  
beni ölü sayın  
hatta hiç doğmadım varsayın  
ki ben ölmüşümdür muhakkak  
bir vakit  
unutup devam etmişimdir yaşamaya  
çaktırmamışımdır kimselere  
hele ki sizlere  
sarp kayalıkların olduğu bir yerdedir  
mezarım  

cahildim ben  
öyle de kaldım  
yüz çevirdim aydınların   
karanlık yüzüne  
vermedim onlara aydınlığımı  
yine de biliniz ki kast ettiler ama  
karanlığımı da vermedim ben onlara  

bir parça samimiyetten yoksun  
o kalabalık  
amfilerde de kesti yolumu  
ben de o yolda yürümeyi kestim  
derin bir uçurum oluştuğu söyleniyor  
oralarda şimdileri  
düşmemek elde midir sorarım  

açık açık konuşun benimle  
nedir istediğiniz benden  
anlamam ben varsayımsal olaylarınızdan  
bana  
ne ara bu denli koptuğumu anlatın dünyadan  
güneş'in dünya'ya  
hangi açıyla düştüğünü de bilmiyorum mesela  
"lâkin dünya genç bir dananın boynuzları arasındadır!"  
