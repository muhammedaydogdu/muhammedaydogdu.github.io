---
layout: post
title: İngiliz Türkleri ve Sir Mark Sykes'ın Artistik Yönü
author: Berat Gönültaş
type: w
x: "200"
---
<br/>
&nbsp;&nbsp;&nbsp;&nbsp;Bugün, 21 Mayıs 2017 günü, Riyad'da ne diye gerçekleştirildiği hakkında pek bir fikrimin olmadığı bir zirve yapıldı. Bol bol silah ticareti yapılmış. Onur konuğu Beyaz Saray'dan Trump, zirvenin adı ise "Arab Islamic American Summit" imiş. Shakespeare'i orijinalinden -tabi ki bir sözlük yardımıyla- az da olsa anlayabiliyorum fakat bu sıfat tamlamasının ne manaya geldiğini çözemedim. Belki de sorun, gerçeği açık açık söylemeye yüreği olmayanların kem küm etmesindendir. Onu bunu bilmem ama benim dinim olan İslam, Amerikalılık ile aynı kelimeyi nitelemek şöyle dursun, yakınından bile geçmez. Başkasının dini başkasına.

&nbsp;&nbsp;&nbsp;&nbsp;Sykes, zamanında haritaları çizerken artistik yeteneklerini de konuşturmuş. Ürdün, Irak, Suriye, Sudan, Kuveyt, Yemen, Birleşik Arap Emirlikleri ve hatta Filistin Kurtuluş Örgütü'nün bayrağı onun eliyle çizilmiş. Bayraklar -bayrak mı? bayrak denir mi onlara?- ve sınırlar çizildikten sonra, ee demiş İngilizler, bu kadar uğraştık bir de çizdiğimiz bu sınırlarda çizdiğimiz bu bayraklar altında yaşaması için birtakım topluluklar oluşturmalıyız. Ve bunun gereğini yerine getirdiklerinde ortaya İngiliz mahsulü milliyetler hatta aynı milliyetten farklı isimde topluluklar üretilmiş. Bknz: İngiliz Suriye'si, İngiliz Irak'ı, İngiliz Arabistan'ı.

&nbsp;&nbsp;&nbsp;&nbsp;Tüm bu sınırlara özel topluluklar oluşturulurken bir de İngiliz Türkleri oluşturulmuş. Bu İngiliz eliyle oluşturulan İngiliz Türkleri, Orta Asya hikayeleriyle büyüyecek, Orta Asya hikayeleri anlatacaktı. 100 yıl öncesine kadar Orta Doğu denen coğrafyanın Türk toprakları olduğunu unutturacaklardı böylece. Kimse dillendirmeyi bile aklına getirmeyecekti bunu. Planları tuttu.

&nbsp;&nbsp;&nbsp;&nbsp;Valilerini atadılar ve gittiler. İşgal etmekten daha iyi bir iş becermişlerdi kendi adlarına. Kimse onlara burda ne işiniz var diyemeyecekti. Bu coğrafyanın insanı kendini gavur yönetimi altında hissetmeyecekti. Zira bir bayrakları vardı, başlarında bulunan yöneticiler onlardandı. Her şeyi öylesine iyi dizayn ettiler ki günümüzde kimileri tarafından Orta Doğu'da adeta bir çıban olarak görülen İsrail yarın uyandığımızda mucizevi bir şekilde yok olsa, o topraklarda İngilizler eliyle çizilmiş bir bayrak dalgalanıyor olacak. Bayrak bir İngiliz tarafından çizilmiş diye sembol ettiği değerler değişmez mi diyorsunuz? Bayrağın şekli değil de sadece temsil ettiği şeyler önemli ise farklı bir bayrak kullanmak bu kadar zor olmazdı ve kullanılırdı.

&nbsp;&nbsp;&nbsp;&nbsp;İstanbul'dan İngilizler çekip gideli aşağı yukarı 100 yıl oldu. Neden öylece çekip gittiler? Öylece mi çekip gittiler, yoksa ne yapacaklarsa halledip de mi gittiler? Size verdiğimiz müddet boyunca uslu uslu durun diyip gidildi. Uslu uslu durma konusunda yöneticiler şimdiye kadar savsaklamadı, uslu durmayanlar cezalandırıldı. Arab Islamic American Summit'ine katılan Çavuşoğlu da uslu uslu durduğumuzu göstermek için bugün ordaydı.
