---
layout: post
author: Berat Gönültaş
type: Şiir/
title: Yankı
x: "180"
---
<br/>
Diyecek bir şeyim yok insanlara  
Dinlesin sesimi dağlar ve taşlar  
Bir yerlerde gecenin ortasında  
Yanmakta olan lambanın titrek ışığı  
ve karanlığı bölen ay  
<br/>
Geç fark ettim  
Kaybedilmişti çoktan  
Uluların sesine  
En azından muhatap olmaya  
yetecek irtifa  
Kaybedilmişti ve seslerine  
bir burukluk düşmüştü onların  
Sesini duyurmak için  
aşağı inmeyen uluların  
<br/>
Geç fark ettim  
Amfilere alışık kulaklara  
nafile imiş sesim  
Kara geceler ve gündüzlerde  
kaç defa  
silmiştim karamsarlık tozlarını üstümden  
Sorun yapraklara  
onlar da oradaydı  
Ve sorun beton duvarlara  
kaç gece  
hayal kırıklığı çeteleme  
bir çizik daha atmıştım  
söylesin sizlere  
Söylesin ne kadar geç farkettiğimi  
etafımın dünya vatandaşlarıyla dolu olduğunu  
<br/>
Diyecek bir şeyim yok sizlere  
Dinlesin sesimi dağlar ve taşlar  
Gezinsin kırlarda sesim  
Uçsun kuşlarla  
Olur da bir gün bir vatan haini  
Yankısını duyar umuduyla  
