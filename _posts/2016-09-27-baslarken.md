---
layout: post
title: Başlarken..
author: Berat Gönültaş
x: "250"
---


_“İnandığın bir harekette, yanındakilerin kararlılığını kritik anlarda anlamaktan Allah’a sığın.”
Cahit Zarifoğlu/Yaşamak_


<br/>

&nbsp;&nbsp;&nbsp;&nbsp;Bismillahirrahmanirrahim

&nbsp;&nbsp;&nbsp;&nbsp;Bir yola çıkmaya karar verdim. İnsan yalnız doğar ve yalnız ölür, bunu bilirim. Bunu bilmeme rağmen birkaç yoldaş; umutsuzluğa düştüğümde birer ses, sorunlara beraber göğüs gereceğimiz, kafa yoracağımız birer dert ortağı bulma gereği duydum. Çok düşünmedim kimlerin olabileceği konusunda. Hepsi de samimiyetine, kalemine, kendisine güvenebileceğim, en azından öyle umduğum ve umuyor olduğum, kişilerdi. Kimi kibarca reddetti; kimi ise olumlu cevap verdi, ne kadar içten onu bilemem.

&nbsp;&nbsp;&nbsp;&nbsp;Yazabileceğimiz küçük bir mekan olarak tanımladığım burada üstünde duracağım, duracağımız özel bir konu yok. Her ne kadar konu, tema, fikir bakımından uyuşmasak bile, yine de doğal, ve belki umulmadık, farklı tarzda bir uyum göstereceğimizi düşünüyorum. Çeşitli konularda çeşitli fikirlerin, çeşitli tarzlarda çeşitli ürünlerin bir arada bulunması daha ilk andan aklımda olan ve de oldukça önemli olduğunu düşündüğüm bir şeydi.

&nbsp;&nbsp;&nbsp;&nbsp;Bu bir arayış. Ve tek amaç arayışın hakkını vermeye elden geldiğince gayret göstermek. Bize düşen de gayret etmek değil midir zaten?
