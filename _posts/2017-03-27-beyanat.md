---
layout: post
title: Beyânat
author: Muhammed Aydoğdu
type: Deneme/
x: "220"
---


_(Bu bir şiir değildir. Ama siz yine de şiirmişçesine okuyun.)_


<br/>

Hepimiz mutlaka  
bir husustan ötürü muzdaribiz.  
İlginçtir; bize ızdırap veren şeylerden de  
ayrılmak istemiyoruz.  
Öyleyse ya ızdırap duyduğumuz şeyler  
bizi mutlu ediyor  
yâhut bizi mutlu eden şeyler  
ızdıraba sürüklüyor.  
Hangisi doğru bilemiyorum  
lâkin  
insan hayatındaki en sürekli hâdisenin  
ızdırap olduğuna inanıyorum.  
Çünkü ızdıraba sebep her ne ise,  
insanı hayata bağlayan da  
bir mânâda odur.  
Ve bu sebepler yok olursa eğer  
muzdaribin  
irâdenin engelleri aşan gücü de  
elinden alınmış olur.  
Ve geriye sadece  
hazlarını devşirmekle meşgûl,  
abesle iştigal hâlinde bir varlık kalır.  
Ki biz -bizi bilen bilir-  
bu varlığa maalesef  
'insan' diyemeyiz.  

En sâde şekliyle;  
insan,  
kaybederek kazanmak istiyor.  
Bu yüzden  
ve sırf bunun için  
kazanmak için hiçbir vakit;  
geç kalınmış sayılmaz.  

Geç kalmış sayılmayız hâlâ,  
hiçbir şey için.  
Hiçbir kaybedilen,  
geri kazanılınmaz değildir unutma  
ve imtihan sırrı sabırda gizlidir.  
