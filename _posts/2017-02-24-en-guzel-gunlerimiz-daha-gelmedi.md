---
layout: post
title: En Güzel Günlerimiz Daha Gelmedi
author: Berat Gönültaş
type: Şiir/
x: "230"
---


_Muhammed Aydoğdu'nun "Yitirilen, Yitirilmiş, Yitik"ine Nazire_


<br/>

En güzel günlerimiz daha gelmedi, efendi  
<br/>
Eskisi gibi olmaz bir daha hiçbir şey  
Eskisinden daha iyi olur, efendi  
<br/>
Sen ki  
Düşürme korkusuyla elindeki cam bardağı  
Otururken bir köşede, efendi  
Biz hayatımızı koşmakla geçiririz  
Gerçekleşme ihtimalinin grafik falcılarınca  
İhmal edilecek kadar küçük görüldüğü hayallerin peşinden  
<br/>
Aman diyelim  
Hareketsizlikten kilo almayasın, efendi  
<br/>
Sen hangi yollara düşüp neler ararken neler buldun  
Bilmem ama, efendi  
Biz arayışta kendimizi bulduk  
<br/>
En güzel günlerimiz daha gelmedi, efendi  
