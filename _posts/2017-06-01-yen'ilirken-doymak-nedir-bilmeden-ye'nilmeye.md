---
layout: post
title: Yen'ilirken Doymak Nedir Bilmeden Ye'nilmeye
author: Berat Gönültaş
type: Şiir/
x: "200"
---
<br/>
İstanbul ağlıyordu ayrılışımıza  
Şehir benden kopuyordu, ben şehirden  
Yaşları ıslatıyordu gözlerimi  
Gözlerinden dökülen  
Gözyaşım oluyordu  

Birbirini kovalar iki şehirde hava  
Hangisine göre içim kararıyor  
Henüz öğrenmiş değilim  
-şu an ikincisine göre gibi duruyor  
emin olamıyorum  
ziyanı yok  
zira siz  
hangi şehir ikincisi  
ondan dahi habersizsiniz-  

Yolculuk günleri insan filozof kesiliverir  
Antik Yunan filozoflarından biri değil ama  
Yirmi veya olsa olsa  
On dokuzuncu yüzyıl filozoflarından biri  

Betonu hisset  
Betonun toprağa sokuluşunu  
Civilization vs. Nature  
Her şey bittiğinde medya kazanacak  
Sanacaklar ilk anda  
Doğayla bir olmuş bir  
Sadece bir insanın  
Yaşadığını fark edene dek  
Bir kuytuda  

Yıldırım düşer meşe yok olur  
Pişman değildir Victor  
Öyleymiş gibi görünse de  
Pişman değildir  
Yıldırım düşer  

İzler taşıyanı yok etmeye  
Kararlıdır Dorian  
Bıçak saplanır  
Bıçak kalbe saplanır  
Kalbe  
İzler taşıyana  

Bir Nexus-6 daha kaçar Mars’tan  
Her an emekliliği ensesinde hisseden  
Bir kaçak olarak yaşayacağı Dünya’ya  
Ben olmasam başkası yapar zaten  
Diye düşünen bir ödül avcısı bekler onu  

Birileri daha Omelas’tan uzaklara  
Alır başını gider  
