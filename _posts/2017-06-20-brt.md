---
layout: post
title: Brt
author: Berat Gönültaş
type: Deneme/
x: "200"
published: no
---
<br/>
&nbsp;&nbsp;&nbsp;&nbsp;Bilim, seçimini yapmalı: kendi dünyasının bilgisine, gerçekliğin bir tür -tabi ki eksik- simulasyonunun bilgisine mi talip, yoksa gerçekliğin bilgisine mi? Gerçek olan neydi ki? Gerçek olmayan ne demekti? Bilim, nasıl bir yol izlerse izlesin, nihai olarak ‘doğru’nun -mantıksal doğru değil bu- peşinde olmalı.

&nbsp;&nbsp;&nbsp;&nbsp;Sanatı maneviyat olarak görüyorum. Bilimi ve sanatı barıştırmak için mi benim çabam? Maddiyat ve maneviyatı barıştırmak? Sayıların, formüllerin,
 yasaların soğukluğuyla bir bebeğin minik tebessümündeki, annenin yavrusuna olan şefkatindeki sıcaklığı barıştırmak için mi gayret ediyorum? Küçücük de olsa bir bağ kurmaya mı çalışıyorum? Hayır, zira aralarında bağ kurulacak ayrık, barıştırılmak üzere küsebilecek şeyler yok üstüne konuştuğumuz. Sonunda her şey her şeye varıyor. Her şeyin hiçbir şeyliği kavranıyor; her şeyin ‘her şey’den ibaret olduğu seziliyor. Aralarında ufacık bir yakınlık dahi olmayan ayrılıklar, hangi konuda olursa olsun, sadece bizim algımızla ilgili. Algımızın böyleliği bile bir ayrıksılık değil. Yabancılaşma hissine yabancı mıyız?

&nbsp;&nbsp;&nbsp;&nbsp;Sert ve kesin sınırlar yoktur, kaynaşmışlık hakim her şeye. Etrafınıza bakmanız yeterli bunu görmek için. Kesinlik, netlik bilimin kendisi için kurduğu dünyada sözü edilebilinecek şeyler. Garip olan şu ki; sanat, bilimi dışlarken bilimin yanılgısıyla yanılıyor: kesinlik ve netlik; net, katı bir sınır çekiyor bilimle arasına.

&nbsp;&nbsp;&nbsp;&nbsp;“Study the science of art. Study the art of science. Develop your senses -especially learn how to see. Realize that everything connects to everything else.” (Leonardo da Vinci)

&nbsp;&nbsp;&nbsp;&nbsp;Her şeyin diğer her şeyle ilintisini idrak etmek..

&nbsp;&nbsp;&nbsp;&nbsp;“We must be clear that when it comes to atoms, language can be used only as in poetry.” (Niels Bohr)

&nbsp;&nbsp;&nbsp;&nbsp;Her şeyin her şeyle olan ilintisi..

&nbsp;&nbsp;&nbsp;&nbsp;℮<sup>iπ</sup>+1 = 0
