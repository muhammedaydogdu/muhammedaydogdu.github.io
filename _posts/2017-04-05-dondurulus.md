---
layout: post
author: Muhammed Aydoğdu
type: Şiir/
title: Döndürülüş
x: "200"
---


_varlığından şüphe edilen insanlığa_  


<br/>

sandığın kadar mühim değil    
olması için uğraştığın  
hiçbir şey  
dertlenip kederlendiğin  
o kadar da mühim değil  

senin hatrına bile gelmeyen   
birilerinin aklından hiç çıkmıyor  
hep onu bekleyerek  
O'na kavuşacakları günü bekleyerek  
ve sırf O böyle istediği için yaşıyorlar  
yaşam denilebilirse eğer  
yaşadıklarına  
ve dahi yaşıyorlarsa hâlâ  
gözümüzün gördüğü  
lakin elimizin uzanamadığı (!)  
bir yerlerde  

seni O'ndan uzaklaştıran  
çokça hatırlaman gerekeni  
hiç hatrına getirmeyen ne varsa  
ondan uzaklaş  
düşün  
en başa dön  
ve ara  
ara ki bulasın  
en başından beri  
bulman gerekeni

ve de ki  
duanın uzanamayacağı hiçbir yer yoktur  
iste isteyebildiğini matlûbundan  
iste ki versin  
mazlûmu zulme uğratan zâlimin müstehâkını da  

meraklanma  
bir gün hepsi bulur müstehâkını  
mutlaka  
