---
layout: post
title: Her Şeyin Her Şeyle İlintisi
author: Berat Gönültaş
type: Deneme/
x: "250"
---


_Yazılara doğru dürüst başlık koymasını hiçbir zaman beceremedim. Hep zorlanmışımdır bu işte. Özür dilememi gerektiren bir durum ise bu, özür dilerim okuyucudan._


<br/>

&nbsp;&nbsp;&nbsp;&nbsp;Kalabalıktan uzağım. Geceyi gündüze çeviren ışıklandırmalarından uzağım -tiksiniyorum ondan.

&nbsp;&nbsp;&nbsp;&nbsp;Bilim, seçimini yapmalı: kendi dünyasının bilgisine, gerçekliğin bir tür -tabi ki eksik- simulasyonunun bilgisine mi talip, yoksa gerçekliğin bilgisine mi? Gerçek olan neydi ki? Gerçek olmayan ne demekti? Bilim, nasıl bir yol izlerse izlesin, nihai olarak ‘doğru’nun peşinde olmalı. Mantıksal doğrudan bahsetmiyorum.

&nbsp;&nbsp;&nbsp;&nbsp;Sanatı maneviyat olarak görüyorum. Bilimi ve sanatı barıştırmak için mi benim çabam? Maddiyat ve maneviyatı barıştırmak? Sayıların, formüllerin,
 yasaların soğukluğuyla bir bebeğin minik tebessümündeki, annenin yavrusuna olan şefkatindeki sıcaklığı barıştırmak için mi gayret ediyorum? Küçücük de olsa bir bağ mı kurmaya çalıştığım? Hayır, zira aralarında bağ kurulacak ayrık, barıştırılmak üzere küsebilecek şeyler yok üstüne konuştuğumuz. Sonunda her şey her şeye varıyor. Her şeyin hiçbir şeyliği kavranıyor; her şeyin ‘her şey’den ibaret olduğu seziliyor. Aralarında ufacık bir yakınlık dahi olmayan ayrılıklar, hangi konuda olursa olsun, sadece bizim algımızla ilgili. Algımızın böyleliği bile bir ayrıksılık değil. Yabancılaşma hissine yabancı mıyız?

&nbsp;&nbsp;&nbsp;&nbsp;Sert ve kesin sınırlar yoktur, kaynaşmışlık hakim her şeye. Etrafınıza bakmanız yeterli bunu görmek için. Kesinlik, netlik bilimin kendisi için kurduğu dünyada sözü edilebilinecek şeyler. Garip olan şu ki; sanat, bilimi dışlarken bilimin yanılgısıyla yanılıyor: kesinlik ve netlik; net, katı bir sınır çekiyor bilimle arasına.

&nbsp;&nbsp;&nbsp;&nbsp;“Sanatın bilimini irdele. Bilimin sanatını irdele. Duyularını geliştir -özellikle de görmeyi öğren. Her şeyin diğer her şeyle bağlantılı olduğunun farkına var.” (Leonardo da Vinci)

&nbsp;&nbsp;&nbsp;&nbsp;Her şeyin diğer her şeyle ilintisini idrak etmek..

&nbsp;&nbsp;&nbsp;&nbsp;“Şu konuda net olmalıyız ki, atomlara geldiğinde, dil ancak şiirdeki gibi kullanılabilinir.” (Niels Bohr)

&nbsp;&nbsp;&nbsp;&nbsp;Atomlar hakkında konuşmak: maddenin oluştuğu şey hakkında konuşmak: madde hakkında konuşmak.

&nbsp;&nbsp;&nbsp;&nbsp;Determinizm, kendi soğuk ve kapkara sularına gömülüp gitmiştir.

&nbsp;&nbsp;&nbsp;&nbsp;Antik Yunan'dan bize ulaşan kadim ses haklıydı.  
&nbsp;&nbsp;&nbsp;&nbsp;"Atomlar boşlukta hareket ederken aksi halde belirli olan yollarından sapabilecekleri fırsatlar vardır." (Epikür / MÖ 300)

&nbsp;&nbsp;&nbsp;&nbsp;"3.1415926535

&nbsp;&nbsp;&nbsp;&nbsp;Pi, the ratio of the circumference of a circle to its diameter. And this is just the beginning. It keeps on going, forever, without ever repeating, which means that contained within this string of decimals is every single other number; your birthdate, combination to your locker, your social security number; it's all in that, somewhere. And if you convert these decimals into letters, you would have every word that ever existed in every possible combination; the first syllable you spoke as a baby, the name of your latest crush, your entire life story from beginning to end, everything we ever say or do; all of the world's infinite possibilities rest within this one simple circle. Now what you do with that information, what it's good for, well, that would be up to you.

&nbsp;&nbsp;&nbsp;&nbsp;Pi, bir çemberin çevresinin çapına olan oranı. Ve bu sadece başlangıç. Sürüp gider, sonsuza kadar, asla tekrarlanmadan, bu şu anlama gelir ki bu ondalık sayı dizisinin içinde kapsanan şey diğer her bir sayıdır; doğum tarihiniz, dolabınızın şifresi, sosyal güvenlik numaranız; tümü şunun içindedir, bir yerlerde. Ve eğer bu ondalık sayıları harflere dönüştürürseniz, mümkün bütün kombinasyonlarda oluşmuş her kelimeyi elde edersiniz; bir bebek olarak söylediğiniz ilk hece, son aşkınızın ismi, baştan sona tüm hayat hikayeniz, söylediğimiz veya yaptığımız her şey; dünyanın sonsuz ihtimallerinin tümü bu bir basit çemberde gömülüdür. Şimdi bu bilgiyle ne yapacağınız, bunun ne işe yaradığı, size kalmış." (Person of Interest / 2x11)

&nbsp;&nbsp;&nbsp;&nbsp;Her şeyin her şeyle olan ilintisi..

&nbsp;&nbsp;&nbsp;&nbsp;℮<sup>iπ</sup>+1 = 0
