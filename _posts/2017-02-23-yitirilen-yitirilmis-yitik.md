---
layout: post
author: Muhammed Aydoğdu
type: Şiir/
title: Yitirilen, Yitirilmiş, Yitik
x: "177"
---
<br/>
geçmişin  
şimdiyi kıskandıran güzelliği  
silinmeye yüz tutar ilkin  
gölgesinde gelecek zamanın   
gelen gideni aratır  
lâkin aramakla bulunmaz  
eskisi gibi olmaz bir daha hiçbir şey  
hiçbir zaman  
<br/>
yitirilmiştir yitirilen  
kabullenilmez bu en başta  
bir arayıştır başlar ardından  
ve sürer gider yeni bir hayal kırıklığına dek  
bir kırıklık ki  
elden kayıp düşen bir cam bardağın  
yerdeki ahvâline denk  
<br/>
şimdi söyle  
bu muydu istediğin  
kaybedileni yeniden bulmak için  
yollara düştüğünde  
