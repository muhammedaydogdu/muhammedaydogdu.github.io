cd ---
layout: post
author: Muhammed Aydoğdu
type: Şiir/
title: Ben, Yol ve Gözyaşı
x: "200"
---


_(Bu şiir üzülmemek için üzüp üzülenlere ithâf edilmiştir.)_  


<br/>

bin bir farklı şey kurcalar aklını  
düşünceler birbiri ardınca sıralanır  
ve sen hep en doğru olanı yapmak istersin  
istersin lâkin bilemezsin bir türlü  
hangi yoldan gideceğini  

üzme üzülmek istemiyorsan  
varsın olsun her ne olacaksa  
gerekirse üzül  
yine de üzme  
bir gün mutlaka üzülürsün üzdüğüne  

..............

_unutamam  
güneş tam tepedeydi aldığımda haberini  
bilmezdim böyle olacağını  
-nerden bilebilirdim-  
hızlı adımlar  
ve kızgın toprağa dökülen o gözyaşları  
daha dün gibi hatrımdadır  
unutamam_  

..............

değmiyor şu dünyada  
hiçbir şey hiçbir şeye  
yine de hep hatırla o döktüğün yaşları toprağa  
hatırla ki döktüğüne değsin  
hatta hiç unutma  

..............

_su akar yolunu bulur  
bense hep kaybolurum_  
