---
layout: post
title: Hüznün Şehre Sirayeti
author: Muhammed Aydoğdu
type: Şiir/
x: "150"
---
<br/>
hüzün  
hüznüm  
hüznümüz  
sirâyet ediyor sanki tüm şehre  
yavaş yavaş  

evvelâ ben  
gitmeye karar vermişim bu şehirden  
sonra bu şehre yağmurlar yağmaya başlamış  
yağmurlar  
göğsümde hiç sönmeyecek bir ateşin harâretini  
bir nebze olsun dindirecek olan  
yaz yağmurları  
her yere kasvetin çöktüğü bir haziran akşamında  

_>> >> >>_

rahmetin tecellisi yağıyor usulca üstümüze  
nihâyet bulutlar da ortak olmuş hüznümüze  

_<< << <<_

bilirsin  
hüzün ayrılığın âkıbetidir  
korkarım ki devâ bul(a)mayacak bundan böyle gönlüm  
korkarım hiç kapanmayacak bu yaralar  
kendime revâ gördüğüm  
kendime bir c/ezâ olan  
bu tahammülgezâ ayrılığın ardından  
ruz-u vusule kadar..!  
